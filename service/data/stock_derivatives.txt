بازار مشتقه به بازار مالی برای ابزار‌های مالی مانند «قرارداد‌های فیوچر» (Future Contract) یا «آپشن» (Option) اشاره دارد که برپایه دارایی‌های بنیادی خود هستند. بازار‌های مشتقه از ۴ نوع شرکت‌کننده «پوشش‌دهندگان ریسک» (Hedger‌)، «سفته بازان» (Speculator)، «آربیتراژر» (Arbitrageur) ها و «مارجین تریدر‌ها» (Margin Trader) تشکیل می‌شوند. \n به صورت کلی، ۴ نوع قرارداد مشتقه وجود دارد که از آن‌ها می‌توان به موارد زیر اشاره کرد. آپشن، فیوچر‌، فوروارد‌، سواپ‌،  \n آپشن‌ها، (اختیار معامله) قرارداد‌های مالی مشتقه‌ای هستند که برای خریدار این اختیار (نه وظیفه) را بوجود می‌آورند که دارایی پایه‌ای را در مدت زمانی معین، در قیمت مخصوصی خریداری کند یا به فروش برساند. برای مثال، آپشن‌های آمریکایی را می‌توان در هر زمانی پیش از موعد دوره آپشن آن استفاده کرد. از طرفی دیگر، آپشن‌های اروپایی تنها در تاریخ انقاضای خود قابل استفاده هستند. \n قرارداد فیوچر، قرارداد استاندارد شده‌ای است که به دارنده آن این امکان را می‌دهد که دارایی پایه را در قیمتی توافقی در تاریخی معین بخرد یا به فروش برساند. طرفین شرکت‌کننده در قرارداد آتی، نه تنها این اختیار را دارند بلکه موظف هستند که قرارداد را مطابق با توافق اجرا کنند. قرارداد‌ها استاندارد شده هستند. یعنی در بازار مبادله‌ای معامله می‌شوند. \n پیمان‌های آتی یا فوروارد به قرارداد‌های فیوچر شباهت دارند، از این جهت که دارنده قرارداد نه تنها اختیار دارد بلکه موظف به اجرای قرارداد به صورت توافق شده است. اگرچه، پیمان‌های آتی، کالاهایی فرابورسی به شمار می‌روند. یعنی سامان‌دهی نمی‌شوند و قوانین و قواعد معاملاتی بخصوص آن‌ها را محدود نمی‌کنند. به علت عدم پیروی از استاندارد‌ها و معیار‌ها، پیمان‌های آتی در بازار فرابورسی و نه در بازار مبادله‌ای، معامله می‌شوند. از آن‌جایی‌که، قرارداد‌ها توسط مجموعه قوانین و قواعد محدود نشده‌اند، به تناسب نیاز‌های هردو طرف معامله، قابل تغییر هستند. \n «سواپ‌ها» (Swap)، قرارداد‌های مشتقه‌ای با دو طرف قرارداد برای مبادله وظایف مالی هستند. سواپ‌های نرخ بهره‌ از رایج‌ترین قرارداد‌های سواپ بکارگرفته شده توسط سرمایه‌گذاران به شمار می‌روند. سواپ‌ها در بازار‌های مبادلاتی معامله نمی‌شوند و فرابورسی هستند. علت فرابورسی بودن سواپ‌ها نیاز به تغییر آن‌ها به تناسب احتیاج طرفین قرارداد است.