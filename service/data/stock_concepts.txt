برای محاسبه شاخص بورس، یک سال مشخص را به عنوان پایه یا مبنا فرض می‌کنند و پس از تقسیم ارزش جاری بر ارزش سال مبنا، عدد حاصل در ۱۰۰ ضرب می‌شود. در هر بازار بورس اوراق بهادار، بسته به نیاز و کارایی، شاخص‌های زیادی تعریف و محاسبه می‌شود. برای مثال، در سهام بورس آمریکا، شاخص داو جونز (Dow Jones) نشان دهنده تغییرات ۳۰ شرکت صنعتی، ۲۰ شرکت حمل و نقل و ۱۵ شرکت خدماتی است. \n شاخص کل قیمت (TEHRAN PRICE INDEX) یا TEPIX یکی از مهم‌ترین شاخص‌های بورس اوراق بهادار تهران است. این شاخص بر اساس فرمول لاسپیرز محاسبه می‌شود. بدین صورت که ارزش جاری بازار را در تعداد سهام منتشر شده ضرب می‌کنند و عددی به دست می‌آید. همچنین حاصل ضرب ارزش پایه سهام را در تعداد سهام در سال پایه محاسبه می‌کنند و عددی به دست می‌آورند. اگر حاصل تقسیم عدد حاصله اول را بر عدد حاصله دوم در ۱00 ضرب کنیم، شاخص کل قیمت به دست می‌آید. \n لازم به ذکر است که شرکت‌های بزرگ تأثیر بیشتری در شاخص قیمت دارند. در حقیقت، شرکت‌های بزرگ‌تر وزن بیشتری در شکل‌ دادن به شاخص کل دارند. شاخص کل هم‌وزن، بدون در نظر گرفتن اهمیت شرکت‌ها، بر اساس وزن یکسان محاسبه می‌شود و معمولاً معیار بهتری برای مشخص کردن عملکرد کل شرکت‌های بازار است. \n شاید بتوان گفت شرکت در عرضه اولیه و اقدام به خرید سهام عرضه اولیه، مطمئن‌ترین معامله برای کسی است که به تازگی وارد بازار سرمایه شده است. به زبان ساده، عرضه اولیه یعنی اینکه یک شرکت برای اولین بار سهام خود را در بورس (یا فرابورس) عرضه می‌کند. هر یک از شرکت‌های فعال در بورس یا فرابورس زمانی عرضه اولیه شده‌اند و اکنون مورد معامله قرار می‌گیرند.  \n برای شرکت در عرضه اولیه، ابتدا باید از زمان عرضه اولیه‌ها اطلاع پیدا کنیم. با توجه به گسترش بورس در بین مردم، امروزه رسانه‌های فضای مجازی زمان عرضه‌ اولیه سهام شرکت‌ها را اعلام می‌کنند. البته معمولاً کارگزاری‌ها نیز مشتری‌هایشان خود را از راه‌هایی مانند پیامک از عرضه اولیه‌ها باخبر می‌کنند. \n به طور معمول، معاملات بورس از ساعت ۹ صبح شروع می‌شود، اما شروع سفارش‌گیری از ساعت ۸:۳۰ است. در نیم ساعت سفارش‌گیری، خریداران و فروشندگان با ثبت قیمت‌ خرید و فروش و ارزیابی رفتار سایر معامله‌گران، به سمت تعیی نقیمت سهم ر ساعت ۹ و آغار معاملات می‌روند. ساعت پایان معاملات نیز ۱۲:۳۰ دقیقه است. البته گاهی به دلیل برخی مشکلات در هسته بورس و فرابورس و همچنین، معامله برخی سهم‌ها ممکن است به زمانی در خارج از این بازه منقل شود. عرضه اولیه‌ها نیز ممکن است در خارج از این ساعات انجام شوند. \n کدال (Codal) مخفف عبارت Comprehensive Database Of All Listed Companies و به معنی سامانه اطلاعات جامع شرکت‌های فهرست شده در بورس است. بازار بورس قوانینی دارد که از سرمایه‌گذاران حمایت می‌کند. طبق این قوانین، سرمایه‌گذاران باید با دسترسی به اطلاعات مختلف شرکت‌ها، اوضاع آن‌ها را مطالعه کنند. کدال، سامانه‌ای برای نگهداری و انتشار الکترونیکی اطلاعات مربوط به شرکت‌های فعال در بورس است و سرمایه‌گذاران با استفاده از اطلاعات آن می‌توانند وضعیت شرکت‌ها را بررسی کنند. \n همه تخم‌مرغ‌ها را در یک سبد نچینید. این جمله‌ که آن را احتمالاً بارها شنیده‌اید، همان مفهوم سبد سهام است. سبد یا پرتفوی سهام مجموعه‌ای از چند سهم مختلف است. سبد سهام مستقیماً توسط خود سرمایه‌گذاران و یا توسط افراد متخصص موسوم به سبدگردان تشکیل و مدیریت می‌شود. سرمایه‌گذاران طبق میزان ریسک و اهداف سرمایه‌گذاری خود سبد را تشکیل دهند. \n نماد نام اختصاری شرکت است که در بورس پذیرفته شده است. حرف اول هر نماد مربوط به صنعتی است که شرکت در آن زمینه کار می‌کند و ادامه آن نیز خلاصه‌ای از نام شرکت است. برای مثال، «س» در نماد ستران (سیمان تهران) مربوط به گروه صنعت سیمان، آهک و گچ بوده و تران همان تهران است.  \n دامنه نوسان، حداکثر مقدار مجاز برای کاهش و یا افزایش قیمت یک سهم در خرید و فروش‌های روزانه است. در حال حاضر، دامنه نوسان در بورس اوراق بهادار تهران ۵ درصد است. یعنی قیمت ابتدای روز هر سهم (قیمت پایانی روز معاملاتی قبل) می‌تواند حداکثر به اندازه ۵ درصد کاهش یا افزایش یابد. 
