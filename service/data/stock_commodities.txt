بازار اوراق قرضه یا بازار بدهی به صورت کلی به خرید و فروش ابزار‌های متنوع بدهی منتشرشده توسط مجموعه‌ای از نهاد‌ها اشاره می‌کند.  \n از انواع بازار های اوراق قرضه می توان به اوراق قرضه شرکتی، اوراق قرضه دولتی، اوراق قرضه، اوراق قرضه شهرداری، اوراق قرضه با پشتوانه رهنی، اوراق قرضه بازار نوظهور اشاره کرد. \n شرکت‌ها، اوراق قرضه شرکتی منتشر می‌کنند تا بتوانند تامین مالی را برای مواردی مانند عملیات در جریان، خطوط تولید در حال توسعه یا افتتاح ساختمان‌های تولیدی جدید، انجام دهند. اوراق قرضه شرکتی، عموماً ابزار بدهی‌هایی هستند که سررسیدی کمتر از یکسال دارند. اوراق قرضه شرکتی را معمولاً بر حسب «رتبه سرمایه‌گذاری» (Investment Grade) یا نرخ‌ بهره بالای آن‌ها طبقه‌بندی می‌کنند. این طبقه بندی بر حسب رتبه اعتباری در نظر گرفته شده به اوراق قرضه و منتشرکننده آن است. رتبه سرمایه‌گذاری، رتبه‌بندی‌ای است که موجب تمایز اوراق قرضه با کیفیت بالا  و ریسک تقریباً پایین تنزیل می‌شود. شرکت‌های انجام دهنده رتبه‌بندی برای مثال، شرکت «استاندارد و پور» (Standard & Poor’s) در ایالات متحده آمریکا، از نام‌گذاری‌های متفاوت برای شناسایی رتبه کیفیت اعتباری اوراق قرضه‌ای معین استفاده می‌کنند. \n اوراق قرضه دولتی ملی، خریداران را تشویق به پرداخت ارزش اسمی ثبت شده بر آن در تاریخ سررسید توافقی می‌کند. همچنین، این اوراق تا زمان سررسید به صورت دوره‌ای به پرداخت سود می‌پردازد. این ویژگی‌ها، اوراق قرضه دولتی را به گزینه مناسبی برای سرمایه‌گذاران محافظه‌کار تبدیل می‌کند. پشتوانه اوراق بدهی دولتی، دولتی است که می تواند با وضع مالیات بر شهروندان یا چاپ پول موفق به پرداخت مبالغ شود. به همین‌علت، اوراق بدهی دولتی کم‌ریسک‌ترین اوراق قرضه، به شمار می‌روند. برای مثال، در ایالات متحده آمریکا، اوراق قرضه دولتی، تحت عنوان اوراق خزانه شناخته می‌شوند و از فعال‌ترین بازار‌ها با میزان قابل‌توجهی نقدینگی به شمار می‌روند. «اوراق خزانه‌داری آمریکا» (Treasury Bill) اوراق قرضه‌ای کوتاه‌مدت با پشتوانه سازمان خزانه‌داری دولت ایالات متحده آمریکا با سررسید یکسال یا کمتر است. «سند خزانه» (T-note) اوراق بهادار بدهی قابل فروش دولت ایالات متحده آمریکا با نرخ بهره ثابت و سررسید بین یک تا ۱۰ سال است. «اوراق بدهی خزنه» (T-bond) اوراق بدهی دولتی منتشر شده توسط دولت فدرال ایالات متحده آمریکا با سررسیدی بیش از ۲۰ سال به شمار می‌رود. \n همان‌طور که از نام آن‌ پیداست اوراق قرضه شهرداری توسط ایالات‌، شهر‌ها، مناطقی با کاربرد خاص، «تسهیلات عمومی» (Public Utility)، مناطق مدرسه‌ای، فرودگاه‌های عمومی و لنگرگاه‌ها و دیگر سازمان‌های تحت مالکیت دولت، با هدف تامین منابع مالی پروژه‌های متفاوت، منتشر می‌شود. برای مثال، بر اوراق قرضه شهرداری در ایالات متحده آمریکا در سطح فدرال، عموماً مالیاتی وضع نمی‌شود. بنابراین، این اوراق به گزینه مناسبی برای سرمایه گذاران حساس به مالیات به شمار می‌رود. \n اوراق قرضه با پشتوانه رهنی برای سرمایه‌گذار اطمینان بیشتری را بوجود می‌آورند زیرا اصل سرمایه توسط یک دارایی ارزشمند، محافظت می‌شود. در صورت تنزیل اوراق قرضه، دارندگان اوراق قرضه با پشتوانه رهنی می‌توانند با فروش دارایی پایه، تنزیل اوراق قرضه و سود‌های ماهیانه را پرداخت کنند یعنی این اطمینان را بوجود بیاورند که سود‌های ماهیانه پرداخت می‌شود. بااین‌حال، به علت امنیت مالی بوجود آمده ناشی از ماهیت این نوع اوراق، به صورت میانگین، اوراق قرضه با پشتوانه رهنی دارای بازدهی کمتری نسبت به اوراق قرضه شرکتی است که تنها پشتوانه آن تعهد زبانی به پرداخت مبلغ اصلی است. \n «اوراق قرضه بازار نوظهور» (Emerging Market Bond) توسط کشور‌هایی با اقتصاد در حال توسعه منتشر می‌شود همچنین توسط شرکت‌هایی که به فعالیت در آن کشورها مشغول هستند. به علت کیفیت اعتباری در حال افزایش و سود بالای این اوراق، در مقایسه با اوراق خزنه ایالات متحده آمریکا، این اوراق مورد توجه سرمایه‌گذاران قرار گرفته‌اند. بااین‌حال، بازدهی بالا عموماً همراه با میزان بیشتر ریسک است و بازار‌های در حال ظهور غالباً نسبت به اوراق بدهی بومی، ریسک بیشتری دارند. امکان دارد، افراد برای سرمایه‌گذاری مستقیم در بازار اوراق قرضه با دشواری مواجه شوند، اما برای مثال، بیشتر شرکت‌های سرمایه‌گذاری مشترک در ایالات متحده آمریکا، به تعدادی اوراق قرضه بازار‌های در حال ظهور، برای سرمایه‌گذاری دسترسی دارند.